Подвижни обекти
===============

Да се дефинира клас `Walker`, описващ "подвижен обект", който изминава
определено разстояние за определено време. Обектите да се характеризират със
следните атрибути:
  * описание
  * средна постижима скорост в км/ч

Да се реализира метод `double walk(double distance)`, който пресмята за колко
чaса обектът изминава определено растояние (на базата на средната му постижима
скорост).

Да се дефинира клас `Vehicle`, производен на  `Walker`, който има допълнителната
характеристика `amortisation` (амортизация), задаваща брой километри, изминати
от обекта до настоящия момент. При всяко изпълнение на `walk`, `amortisation` да
се актуализира с изминатото разстояние. Формулата, изчисляваща времето за
изминаване на растоянието да взема предвид, че след всеки 100 изминати
километра, средната постижима скорост намалява с 1 км/ч, но не става по-ниска от
50% от първоначалната стойност на средната постижима скорост за обекта.

Да се реализира клас `Fleet`, описващ флотилия от подвижни обекти. Класът да
поддържа следните методи:
  * `void add_walker(<подходящ тип>)`, който добавя нов подвижен обект към
  флотилията. Обектът може да е както от тип `Walker`, така и от тип `Vehicle`.
  * `double walk_all(double distance)`, който връща средната скорост, която
  цялата флотилия развива при едновременното изминаване на `distance` километра
  от всеки от обектите, като се взема предвид натрупваната във флотилията
  амортизация.
