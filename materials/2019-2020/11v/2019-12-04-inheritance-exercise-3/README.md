Екран в операционна система за мобилни устройства
=================================================

Да се реализира клас `LauncherItem`, който описва елемент от главния екран в
операционна система за мобилни устройства.
устройство и поддържа следните операции:
* `get_title`, която връща низ, представящ името на елемента
* `can_move`, която се използва за проверка дали елементът може да бъде местен
по екрана

Да се реализира клас `Launcher`, който представя главния екран в операционна
система за мобилни устройства като правоъгълна матрица от елементи
`LauncherItem`. Възможно е всяка дадена позиция в матрицата да е празна, тоест
да няма никакъв елемент на нея. Главният екран трябва да поддържа следните
функционалности:
* оператор `<<` за извеждане, който извежда на стандартния изход информация
за всички елементи на екрана: позиция и име

* операция `add_element(element, i, j)`, която добавя нов елемент `element` на
позиция `(i, j)` на екрана. В случай че тази позиция е заета от друг елемент,
операцията добавя елемента на първото свободно място на екрана, гледайки отгоре
надолу и отляво надясно. Ако на екрана няма свободно място, операцията е
неуспешна

* операция `remove_element(i, j)`, която премахва елемента на позиция `(i, j)`
от екрана. Ако на тези координати няма елемент или елементът не може да бъде
местен, операцията е неуспешна

* операция `move_element(i, j, k, l)`, която премества елемента на позиция
`(i, j)` на нова позиция `(k, l)`. Операцията е успешна точно тогава, когато на
позиция `(i, j)` има елемент, който може да бъде местен и:
  * на позиция `(k, l)` няма елемент или
  * на позиция `(k, l)` има друг елемент, който може да бъде местен. В този
  случай двата елемента разменят местата си

* операция `clear`, която изчиства екрана

Операционната система трябва да поддържа следните видове елементи на главния
екран:
* `Application`, който описва стартер на мобилно приложение с дадено име.
Елементите от този тип могат да се местят.

* `SystemWidget`, който описва системен елемент. Системните елементи не могат
да се местят и имат едно и също име: "System Widget".

* *Бонус*: `Folder`, който описва папка, съдържаща елементи в правоъгълна
матрица. Папката поддържа всички гореописани операции на класа `Launcher`.
Папката може да бъде местена по екрана. Името на папката представлява списък от
имената на всички елементи в нея, разделени със запетая.

За гореописаните класове да се реализират подходящи конструктори, селектори и
мутатори. Да се хвърлят подходящи изключения, когато гореописаните операции не
са успешни.
