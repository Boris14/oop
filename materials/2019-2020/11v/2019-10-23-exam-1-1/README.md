## Продукти в супермаркет
**Да се напише програма за поддръжка на продукти в супермаркет.**

1. Да се дефинира класът `Product`, който трябва да съдържа:
  * публични членове за име (`string`), цена (`float`) и количество
  (`unsigned int`)
2. Да се дефинира класът `Supermarket`, който трябва да съдържа:
  * скрит член за колекция по избор с продукти (`колекция<Product>`)
  * метод `колекция<Product> getProducts()`, който връща продуктите
  * метод `void addProduct(Product newProduct)`, който:
    * ако в колекцията вече има продукт с това име, променя неговата цена с
    новата и добавя новото количество към текущото
    * ако в колекцията няма продукт с това име, само добавя продукта
  * метод `void removeQuantity(Product toRemove)`, който намира в колекцията
  продукт със съответното име и:
    * ако подаденото количество е равно на текущото, то премахва целия продукт
    * ако подаденото количетсво е по-малко от текущото, то премахва това
    количество, но оставя продукта в колекцията
3. Да се добавят конструктори в `Supermarket`:
  * конструктор без аргументи, който създава празна колекция
  * конструктор с 1 аргумент - колекция от продукти
4. Да се добави хвърляне на изключения:
  * в `addProduct`, когато цената или количеството на новия продукт са 0
  * в `removeQuantity`, когато подаденото име не е намерено в колекцията или
  подаденото количество е по-голямо от текущото
5. Към `Supermarket` да се добави методът `string toString()`, който връща
всички продукти от колекцията като низ със следния формат:
   ```
   име1 - цена1 (количество1)
   име2 - цена2 (количество2)
   ...
   имеN - ценаN (количествоN)
   ```

Бонус: Към `Supermarket` да се добави метод `void fromString(string results)`,
който като аргумент получава низ с изброени продукти в следния формат:
`име1, цена1, количество1 : име2, цена2, количество2 : ... имеN, ценаN,
количествоN`, който съдържа `N` на брой дефиниции на продукти (броят не е
известен, трябва да се чете до края на низа). От този низ да се създадат и
добавят в колекцията съответните продукти.
