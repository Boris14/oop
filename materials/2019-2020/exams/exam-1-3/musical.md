Театрални постановки
====================
Има различни видове театрални постановки: комедия, трагедия, драма, мюзикъл,
куклен театър, театър на абсурда. В настоящата задача ще разгледаме конкретно
мюзикъла.

Действие
--------
Една театрална постановка се състои от различни действия. Всяко действие в
театрална постановка се описва чрез:
  * имената на актьорите, които участват в него
  * пореден номер (цяло положително число)

За всяко действие трябва да може да бъде извеждана информация в следния формат:
```
<пореден номер>
<име на актьор 1>, <име на актьор 2>, ..., <име на актьор n>
```

Музикално действие
------------------
В мюзикъла освен обикновени действия има и музикални действия. Музикалното
действие е действие, в което се изпълнява песен, описана чрез заглавието си.
Тоест всяко музикално действие има характеристиките на обикновеното действие и
допълнително заглавие на песента, която се изпълнява в него.

За всяко музикално действие трябва да може да бъде извеждана информация в
следния формат:
```
<пореден номер>
<име на актьор 1>, <име на актьор 2>, ..., <име на актьор n>
<име на изпълняваната песен>
```

Мюзикъл
-------
Всеки мюзикъл се описва чрез:
  * име
  * действия, които могат да бъдат както обикновени, така и музикални

За мюзикъла да се имплементират следните функционалности:
  * `void add_action(<подходящ тип> action)` - добавяне на ново действие в
  мюзикъла. Добавяното действие може да бъде както обикновено, така и музикално.
  Да се хвърля грешка при опит за добавяне на ново действие, чийто пореден номер
  съвпада с поредния номер на вече добавено в мюзикъла действие.
  * `void print() const` - извеждане на информация за мюзикъла: да се изведе
  името на мюзикъла, следвано от информация за всички действия в мюзикъла.
  * `<подходящ тип> most_crowded_action() const` - връщане на действие от
  мюзикъла, в което участват най-много актьори. Да се хвърля грешка, ако в
  мюзикъла няма нито едно действие.
  * *Бонус*: `void sort()` - подрежда действията в мюзикъла в нарастващ ред на
  номерата им. Да се хвърля грешка, ако има липсващи номера.
